<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Lesson-8</title>
</head>
<body>
    <h2>Вступ</h2>
    <p>Один із важливих аспектів розробки веб-додатків на основі React - це ефективна та гнучка стилізація компонентів. У традиційному
        підході до стилізації, CSS правила зазвичай розташовуються у зовнішніх файлах і підключаються до HTML-сторінки. Проте, в React є
        кілька підходів, які дозволяють зручно та ефективно використовувати стилі для компонентів.
        Один з найпоширеніших підходів до стилізації в React - це використання CSS-класів та звичайного CSS для оформлення компонентів.
        За допомогою класів можна додавати стилі до компонентів та використовувати CSS-селектори для точного визначення стилів. Цей
        підхід дозволяє легко керувати стилями та повторно використовувати їх у різних компонентах.
        Однак, разом з ростом складності додатків React, з'являються нові вимоги до стилізації. Тут на сцену виходять інші підходи, такі як
        CSS модулі та CSS-in-JS. Використання CSS модулів дозволяє локалізувати стилі для кожного компонента, уникнути конфліктів між
        ними та забезпечити більшу переносимість коду. З іншого боку, CSS-in-JS підхід дає змогу вбудовувати стилі безпосередньо в
        компоненти, використовуючи JavaScript. Це дозволяє створювати динамічні та перефекціоновані компоненти, які можуть реагувати на
        зміни стану додатку.
    </p>
    <h2>Вбудовані стилі</h2>
    <p>Вбудовані стилі - це один із способів задавання стилів для веб-сторінок. Замість того, щоб розміщувати CSS-код у зовнішньому файлі або
        вбудовувати його у HTML-документ за допомогою тега style, при використанні інлайнових стилів CSS правила задаються безпосередньо в
        атрибутах HTML-елементів. Це дозволяє зберігати стилі разом з контентом, що полегшує їх редагування та підтримку.
    </p>
    <p>
        Вбудовані стилі в React - це можливість встановлювати стилі безпосередньо в атрибуті "style" HTML-елементу. Замість використання
        зовнішніх файлів CSS або CSS-класів, ви можете встановлювати стилі безпосередньо в JSX коді.
    </p>
    <p>Для використання inline стилів в React, вам потрібно передати об'єкт стилів
        як значення атрибуту "style". У цьому об'єкті ви вказуєте назву властивості
        CSS як ключ та відповідне значення стилю.
    </p>
    <p>
        Можна виділити кілька обов'язкових правил вбудованих стилів:
    </p>
    <p>
        - Імена властивостей, що складаються з двох і більше слів, наприклад background-color, обов'язково повинні бути записані в camelCase нотації
        (backgroundColor), як при зверненні до властивостей об'єкта style у DOM-елемента. <br>
        - До числових значень більшості властивостей буде автоматично додано суфікс px. Якщо необхідно використовувати одиниці відмінні від px, або
        значення складається з кількох частин, воно вказується як рядок.
    </p>
    <p>Для використання рендеру за умовою в inline стилях вам
        потрібно динамічно формувати об'єкт стилів залежно від умови.
        Можна зробити це шляхом використання тернарного оператора
        або умовного виразу для визначення стилів.
    </p>
    <p>Вбудовані стилі можуть видаватися зручними через простоту використання, але вони мають ряд істотних недоліків.

    </p>
    <p> • Дуже слабка масштабованість та повторне використання стилів <br>
        • Обмежені можливості (псевдокласи, псевдоелементи, адаптивні властивості) <br>
        • Погана продуктивність при відмальовуванні досить великої кількості елементів <br>
        • Відсутність зручних інструментів розробника <br>
    </p>
    <p>На практиці вбудовані стилі використовуються тільки для динамічно обчислюваних значень властивостей, у парі із
        зовнішніми таблицями стилів. В якості основного способу стилізації компонентів вбудовані стилі не використовуються в
        проектах та тому не рекомендуються.
    </p>
    <h2>Звичайний css</h2>
    <p>CSS (Cascading Style Sheets) є мовою стилів, яка використовується для оформлення веб-сторінок. Зазвичай CSS-код розміщується у зовнішніх файлів,
        які підключаються до HTML-документів. Завдяки CSS можна задавати різноманітні стилі для елементів сторінки, такі як кольори, шрифти,
        розташування, розміри тощо. CSS також дозволяє створювати анімації та визначати реакцію елементів на події користувача.
    </p>
    <p>Ви можете підключити зовнішні файли CSS безпосередньо в компоненті
        React, використовуючи тег link або import.
    </p>
    <h2>Бібліотеки clsx, classNames</h2>
    <p>Для вирішення більшості завдань, пов'язаних з безліччю класів, що задаються згідно з певними умовами, використовують бібліотеки “clsx”
        чи “classNames”. Звичайно, JavaScript надає багатий синтаксис, але здебільшого пишуться непродуктивні рішення або код, що погано
        читається. Ці бібліотеки стандартизують цей процес і роблять його більш зручним за рахунок продуманого синтаксису.
    </p>
    <h2>css - модулі</h2>
    <p>CSS-модулі - це не офіційна специфікація, вони не імплементовані в браузери. Це процес, що запускається на стадії складання проекту (наприклад,
        за допомогою Webpack), в результаті виконання якого імена класів замінюються на унікальні. Це дозволяє використовувати одне і те ж ім'я класу в
        різних CSS-файлах, не турбуючись про конфлікти імен. Цей підхід був розроблений, щоб вирішити проблему глобальної області видимості в CSS. <br>
        Синтаксис імпорту CSS-модуля нагадує імпорт файлу JavaScript модуля. У CSS-модулі є експорт за замовчуванням - об'єкт відповідності
        оригінального та згенерованих імен класів. У фінальному файлі стилів буде унікальне ім'я класу у форматі [filename]_[classname]__[hash].
    </p>
    <p>Створення CSS-модуля:</p>
    <p>Створіть файл стилів з розширенням .module.css
        або .module.scss. Наприклад, MyComponent.module.css.
        В цьому файлі ви можете визначати стилі для вашого
        компонента.
    </p>
    <p>Використання CSS-модуля в компоненті:</p>
    <p>Імпортуйте стилі з CSS-модуля і використовуйте їх як класи в
        JSX елементах вашого компонента.
    </p>
    <p>CSS-модулі дозволяють створювати локальні, ізольовані стилі для кожного компонента, зменшуючи ймовірність конфліктів між класами та
        забезпечуючи більшу переносимість коду. Крім того, вони спрощують підтримку і рефакторинг стилів, оскільки вони знаходяться поруч з
        компонентами, які вони стилізують.
    </p>
    <p>Бібліотека classNames також може бути використана разом з CSS-модулями для зручного управління класами в компонентах React. Вона дозволяє
        комбінувати та умовно додавати класи з CSS-модулів. <br>
        Імпортуйте бібліотеку classNames та стилі з CSS-модуля. Використовуйте їх для генерації класів для елементів JSX.
    </p>
    <h2>CSS-in-JS</h2>
    <p>CSS-in-JS - це підхід до стилізації веб-додатків, де стилі описуються та застосовуються безпосередньо в JavaScript-коді, використовуючи об'єктні або
        функціональні підходи. Замість того, щоб мати окремі файли CSS, стилі вбудовуються безпосередньо в компоненти.
    </p>
    <p>Styled Components: Це одна з найпопулярніших бібліотек для CSS-in-JS.
        Вона дозволяє визначати стилі в рядку шаблонних літералів та
        застосовувати їх до компонентів.
    </p>
    <p>Emotion: Це потужна бібліотека CSS-in-JS, яка дозволяє
        використовувати стилі як об'єкти або функції. Вона підтримує
        динамічні стилі, генерацію унікальних класів та інші функціональні
        можливості.
    </p>
    <p>JSS (JavaScript Style Sheets) - це бібліотека, яка дозволяє використовувати
        JavaScript для опису стилів. Замість того, щоб використовувати CSS файли
        або рядки шаблонів, ви можете описувати стилі прямо в коді JavaScript.
    </p>
</body>
</html>